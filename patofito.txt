Ostre zapalenie trzustki jako odrębna jednostka chorobowa zostało
opisane po raz pierwszy w 1664 roku przez szwajcarskiego lekarza
Teofila Bonetusa. W 1901 roku Opie i Elliott sformułowali teorię
,,wspólnego kanału'', według której głównym mechanizmem ostrego
zapalenia trzustki miało być zmieszanie się soku trzustkowego z żółcią
w drogach żółciowych, a następnie jego zarzucanie do przewodu
trzustkowego. Zgodnie z teorią ,,toksemii enzymatycznej'' Bernarda z
1966 roku enzymy trzustkowe oraz częściowo produkty ich działania,
obecne w wysięku otrzewnowym są wchłaniane do krążenia i tą drogą
docierając do odległych narządów mogą je uszkadzać
